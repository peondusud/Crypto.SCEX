***********reg1 = 2346  -  reg2 = 34  -  reg3 = 288aea**************
Kisuaheli / Nachrichten (Jürgen Hasselmann 28.11.1999)

Sauti ya Ujerumani:  Idhaa ya Kiswahili - Habari

(Keywords = Swahili, Deutsche, Welle, Radio,

Broadcasting, Media, Audio, Radio, Redio, RealPlayer, Realaudio,

Audio-on-demand, Kiswahili, Matangazo, Habari, Taarifa, Matukio,

Tanzania, Kenya, Uganda, Kongo)

HARARE: Wanadiplomasia wasusia kuapishwa Mugabe:JERUSALEM: Makamanda wa Israel na Palestina wakutana: 18.03.2002

ISLAMABAD:Watano wafariki kwa bomu kanisani Pakistan:

Shambulizi la bomu ndani ya kanisa moja la Kiprotestanti mjini Islamabad Pakistan, 

limewaua watu watano, wakiwemo Wamarekani wawili, Mpakistani mmoja na Mu-Afghanistan. 

Polisi mjini Islamabad mji mkuu wa Pakistan wamesema, watu 45 wamejeruhiwa kufuatia 

shambulizi hilo, wengineo vibaya sana. Hakuna kundi au mtu alie toa taarifa ya kuhusika 

na shambulizi hilo, lakini kuna shaka shaka kwamba, waliohusika ni makundi yenye msimamo 

mkali wa Kidini, yanayopinga uungaji mkono wa Rais Musharraf kwa Marekani, katika vita 

vyake dhidi ya Ugaidi wa Kimataifa Polisi ya Pakistan inasema, huenda mmoja kati ya watu 

watano waliofariki, ndie aliehusika na shambulizi hilo. Rais wa Pakistan Pervez Musharraf 

ameliita shambulizi hilo kama ni kitendo cha kutisha cha kigaidi. Rais George W. Bush wa 

Marekani nae amesema kua, atasaidia kwa kila hali kufanikisha kuwatia mbaroni watu waliohusika 

na shambulizi hilo. Miongoni mwa watu waliofariki kufuatia shambulizi hilo ni Mke na mtoto wa 

kike wa Mwanadiplomasia mmoja wa Marekani. Watu walioshuhudia shambulizi hilo, wameeleza kua, 

mtu mmoja aliingia ndani ya kanisa hilo na kurusha mabomu matatu ya mkono kwenye kundi la watu 

waliokua wakiendesha sala. Kanisa hilo ambalo liko katika eneo wanamoishi wanadiplomasia wa nchi 

mbali mbali, liko kilomita moja kutoka Ubalozi wa Marekani mjini Islamabad.